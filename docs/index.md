# Peliesittely

<div markdown="1" style="max-width: 40em; margin: auto;">
![](intro.jpg)
</div>

Heimonne asuu viidakossa järven rannalle rakennetussa kaislamajakylässä.
Kaikki viidakon puut ja pensaat tuottavat syötäviä ja maukkaita hedelmiä.
Paitsi omenat. Kaikki tietävät niiden olevan kirottuja ja tekevän hulluksi.
Järvessä on paljon kaloja ja äyriäisiä joita syömällä tuntee itsensä
vahvemmaksi. Kalastaminen kuitenkin on vaarallista, koska pinnan alla vaanii
armottomia merenneitoja. Viidakossa vilisee paljon pieniä eläimiä, niiden
metsästäminen ei ole kannattavaa koska ne eivät maistu kovin hyviltä ja ovat
sitkeitä.

Syvemällä viidakossa on luolia joihin pitää viedä ruoka-uhrauksia lepyttämään
esi-isien henkiä. Suuttuessaan henget herättävät luolien syvyyksistä kävelevän
kiiltävän luurangon joka tulee ryöstämään kylästä pikkulapsen. Mitä syvemälle
luolaan uhrauksen vie sitä parempi, mutta varoen koska voi helposti eksyä.
Luolista voi myös löytyä hyödyllisiä lahjoja.

Tiivis kaveriryhmänne on koko lapsuutenne yhdessä varttuneita nuoruksia. Nyt
teille on koittanut aika jättää lapsuus taakse. Tämä on yhden kuunkierron koe,
jossa teidän pitää aina päiväksi poistua kylältä viidakkoon. Kylänvanhin kertoi
kuinka teidän pitää käyttää tämä aika ympäristön ja itsenne tutkimiseen, ja
hauskanpitoon. Tämän jälkeen on sitten aika ottaa kylän tehtäviin aikuisena.

Kolmantena aamuna suunnatessane pois kylältä, ryhmänne vilkkain astuu
vahingossa punaisen omenan päälle ja pyyhkäisee sotkun pois kädellään. Kaikki
huudahtavat säikähdyksestä ja pelosta.  Tuleeko pahoja seurauksia jo pelkästä
kielletyn hedelmän koskemisesta? Hetken hiljaisuuden jälkeen kun mitään ei
tapahdu, hän hymyilee ja tokaisee "olen aina miettinyt mille omenat maistuvat,
kenenkään ei tarvitse tietää jos maistamme vain yhden nuolaisun..."

## Yleistietoa

- Tiedät kyllä vanhempasi, mutta kaikki aikuiset kasvattavat lapsia melko
  yhteisöllisesti. Joten synnyinvanhempasi eivät ole kovinkaan
  merkityksellisiä.
- Henkishamaani osaa tulkita luolista löytyvien alttarien henkitarpeita ja
  tietää mitä uhrauksia koska on tehtävä. Jos tämän tekee väärin tai
  puutteellisesti henget suuttuvat.
- Vain aikuiset saavat taisteilla luurankoja vastaan keihäillä joihin on
  kiilattu kivi.
- Viidakon hedelmistä ja kasveista saatte helposti kaiken tarvitsemanne ruuan
  ja juoman. Kukaan ei kerää mitään ruokaa varastoon.
- Viidako jatkuu yli päivämatkan verran joka suuntaan, paitsi poispäin järveltä
  jossa kallionseinämä on parin tunnin kävelymatkan päässä. Kukaan ei ole
  kulkenut järven ympäri, koska puolivälissä eteen tulee vastaan hankala ja
  vaarallinen kosteikkoalue jossa merenneidot helposti yllättävät.
- Merenneitoja näkyy harvoin, mutta voivat vaania heti pinnan alla. Ne ovat
  vaarallisia ja hukuttavat kaikki jotka saavat kiinni.

    <div markdown="1" style="max-width: 30em; margin: auto;">
    ![](mermaid.jpg)
    </div>

## Tunnetut seikkailukohteet

- Kylän vieressä järveen tulee puro jonka alkupäässä on huhujen mukaan kaunis
  vesiputous jossa on kuulma turvallista kylpeä.
- Poispäin järveltä reilun tunnin kävelymatkan päässä on lähin kallioseinämä,
  josta alkaa iso luola joka johtaa yhdelle temppeleistä, mutta myös pelottavan
  hämäriin sivukäytäviin joissa ette ole käyneet.
- Parin niemenkärjen takana on kirkasvesinen ja pitkämatala hiekkaranta.
  Rantavedestä voi kerätä simpukankuoria ja löytää hyvämnakuisia kotiloita.
  Ne täytyy vaan ensin jättää pari tuntia mustan kiven päälle kypsymään.
- Korkeimpaan puuhun kiipeämällä yksi teistä on näyhnyt suunnan jossa keskellä
  viidakkoa ei näy puunlatvoja.
- Nousevan auringon suunnassa kaukana näkyy teräväsilmäisten mukaan tavallista
  korkeampia ja isompia puista koostuva viidakko.
